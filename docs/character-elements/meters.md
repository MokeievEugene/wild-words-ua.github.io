---
title: Лічильники
parent: Елементи Персонажа
nav_order: 5
---

# Лічильники | Елемент Персонажа

## Основи
- Лічильники — це спеціалізовані треки, або датчики, які заповнюються персонажем, коли він стикається або взаємодіє з елементом світу або частиною ширших правил.
- Лічильники зазвичай нічого не роблять, доки не будуть повністю позначені, або, якщо вони представлені у вигляді датчика, нічого не роблять, доки не зміниться рівень датчика.
- Лічильник може існувати для елемента світу або елемента персонажа.

## Очікування зміни
Заповнення лічильника призводить до певної зміни — так само як і з будь-яким іншим треком. Вони подібні до аспектів у цьому плані, але є одна важлива відмінність: їхні особливі правила вступають у дію лише тоді, коли заповнено останню клітинку.

Лічильники можуть відраховувати час до чогось хорошого, але частіше використовуються щоб сповістити про щось погане. Позначки на лічильниках може ставити Ігромайстер у відповідь на дії персонажів або події у світі, але також можливо що гравці робитимуть їх добровільно.

_У **Дрейфі** кожен персонаж у команді дрифтерів (і потяг, яким вони володіють спільно) має лічильник парадокса, представлений у вигляді датчика. Він вимірює потенційно небезпечний вплив схильності міста до викривлення реальності. Лічильник може отримувати позначки під час подорожі нестабільними зонами або добровільно, коли використовується особливо дивна чи потужна здібність, надана аспектом. Коли лічильник заповнюється, рівень датчика зростає: на нульовому рівні наслідків немає, на першому персонаж починає ламатися під тиском (отримує штраф, відповідний ситуації), а на другому персонаж ризикує зазнати незворотних змін у вигляді не зцілюваної травми._

_У **Дикому Морі** лічильники прямо не використовуються, але рейтинги корабля працюють подібним чином: доки вони не заповнені повністю, усе працює нормально, а після заповнення зазвичай відбувається негайна й відповідна катастрофа._

_У **Злеті** кожна національна держава має лічильник заворушень. Якщо він не заповнений або частково заповнений ефекту немає, але коли він заповнюється повністю, починається повстання, і гравець має знищити ресурси, щоб вгамувати лють населення._

## Стрес, Рани й Пункти Здоров'я
Найтрадиційніше використання лічильника — це відстеження здоров'я або витривалості персонажа, але Дикі Слова зазвичай обходяться без цього. Більшість ігор використовують аспекти для фіксації ушкоджень персонажів, тому хоча технічно ти можеш створити окрему систему здоров'я на базі лічильників, ми радимо залишити цю роль аспектам — вони спеціально для цього призначені.

Проте рекомендація — не правило. Наприклад...

_У **Вулицях під місячним сяйвом** персонажі отримують ушкодження своєї Стабільності (лічильника, що поєднує фізичний і психічний стани) коли відкривають глибші й темніші таємниці місячних вулиць і страждають від рук загадкових присутностей, що там мешкають. Коли лічильник повністю заповнюється, персонаж гине... Але на початку наступної сцени його місце займає новий персонаж, потужніший і з власним, незаповненим лічильником Стабільності. Для більшості ігор це було б непомірно суворим покаранням, але у Вулицях під місячним сяйвом часті смерті й заміна персонажів закладені в основу правил. Персонажі тут — ніби метелики-одноденки, яким судилося пережити одну-дві миті слави перед тим, як їх поглине власна гординя._

## Лічильники — це дуже необов'язковий елемент
Якщо у твоєму сетингу немає чогось, що потребує відстеження так, як це робить лічильник... просто не використовуй їх. Усі елементи персонажа є певною мірою опціональними, але лічильники — ще менш обов’язкові за решту.

_У **PICO** лічильників немає взагалі — ця гра спеціально спрощена механічно у порівнянні з деякими іграми Диких Слів, і жоден елемент її сетингу не вимагає використання лічильників._

## Позначення й очищення лічильників
Коли ти додаєш до гри лічильники, подумай про те, що гравець може робити під час звичайної сесії, щоби впливати на кількість їхніх позначок. Не варто допускати, щоб керування лічильниками стало надто великою перешкодою для гри, особливо з огляду на те, що це передусім механічна система (хоча вона цілком може мати наративні наслідки). Ідеально, якщо необхідність займатися лічильником виникатиме лише тоді, коли він майже повністю заповнений, хоча взаємодія з ним на ранніх стадіях може допомогти відкласти критичні моменти.

У деяких випадках позначки на лічильнику буде неможливо (або принаймні дуже важко) зняти. Це відповідає тону певних ігор, особливо якщо лічильник відраховує не шлях до кінця, а до зміни.

## Вирізай та Змінюй — Лічильники
Коли ти додаєш до гри Диких Слів систему лічильників, можеш...
- Дати Ігромайстру можливість таємно контролювати й позначати лічильники, приховуючи їхню довжину або стан від гравців.
- Запровадити розриви у лічильниках для додаткової механічної деталізації (щось подібне використовується у **Дрейфі** для Пального).
- Прив'язати окремі лічильники до окремих виборів персонажів, щоби кожен гравець керував своїми лічильниками по-різному.
- Прибрати аспекти й розв'язувати всі питання, пов'язані зі здоров'ям і ушкодженнями через лічильники.
