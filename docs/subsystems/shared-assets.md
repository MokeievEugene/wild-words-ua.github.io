---
title: Спільні Активи
parent: Підсистеми
nav_order: 4
---

# Спільні Активи | Підсистема

## Основи
- У більшості ігор Диких Слів, ймовірно, буде по одному персонажу на кожного гравця, з інформацією, занесеною на аркуш персонажа. Спільний актив — це щось, у чому всі гравці мають однакову частку, зазвичай представлене окремим аркушем, спільним для всіх за столом.
- Спільні активи — найкращий спосіб відобразити такі речі, як база чи транспорт, що належать усім персонажам.
- Спільні активи можуть бути доступними в будь-який момент або лише в окремих сценах. Частота використання та складність цих активів суттєво впливають на темп гри, особливо вони представлені одним аркушем.

## Що таке Спільний Актив?
Будь-що, чим володіє кілька персонажів і з чим вони взаємодіють, може вважатися спільним активом, але ми радимо створювати для таких речей окремий аркуш лише в тому разі, якщо вони можуть змінюватися або покращуватися під час гри. Спільний актив особливо добре підходить для представлення...
- **Транспортного засобу**: Чогось, що переміщує всіх гравців світом, особливо якщо на цьому засобі є приміщення чи оснащення, з яким вони можуть взаємодіяти під час гри.
- **Бази**: Наприклад, будівлі або підземного сховку, куди персонажі повертаються між сценами.
- **Фракції**: Не всі спільні активи мають бути фізичними — якщо всі персонажі належать до однієї групи або фракції, аркуш цього активу може фіксувати ставлення НІПів, а також те, як зв’язки чи навчання фракції приносять користь персонажам.

_У **Залізі на Камені** всі гравці спільно користуються ангаром, куди повертаються їхні мехи після місії. Ангар це місце для рольових взаємодій між персонажами поза костюмами, але також і місце, де мехи ремонтуються й отримують оновлення._

_У **Злеті** спільним активом є сам світ, який поділяють між собою національні держави. Аркуш цього активу фіксує зміни епох, активність варварів і те, як змінюються типи ресурсів, доступних для захоплення. Хоча актив і спільний, це не завжди означає співпрацю — іноді гравці можуть захоплювати окремі елементи спільного активу у власність своїх національних держав._

## Рівні можливості
Найважливіша риса спільного активу це те, що ним у певний спосіб можуть користуватися всі учасники гри за столом. Певні вибори персонажів або наративні ролі можуть дозволити взаємодіяти з активом по-різному, але він називається спільним недарма.

Рейтинги особливо корисні, коли йдеться про спільні активи. Вони забезпечують, щоб дії, на які здатен актив, були однаково ефективні чи корисні для кожного незалежно від того, який саме персонаж або гравець з ним взаємодіє. Це не обов’язково — можливо, тобі більше до вподоби ідея, де окремі персонажі мають перевагу чи отримують більше користі від взаємодії зі спільним активом — але рейтинги допомагають підтримувати баланс у грі.

_У **Дикому Морі** всі персонажі можуть робити кидок рейтингів, використовуючи значення з аркуша корабля. Навички та грані персонажа, який робить кидок, не впливають на результат, бо кидок відображає саме можливості корабля. Втім, у деяких сфокусованих на морі персонажів певні аспекти можуть вступати в гру під час таких кидків._

## Розвиток Спільного Активу
Це може відбуватись шляхом витрати ресурсів, метавалюти або просто бути прив’язаним до наративу чи тривалості гри. Але розвиток спільного активу допомагає зробити його унікальнішим і підсилює відчуття спільної власності за столом.

_У **Спіралі Меча** спільним активом є легенда, що розповідає про героїчні тріумфи й моторошні поразки персонажів. Ця легенда оновлюється наприкінці кожної сесії, а наративні елементи, додані до неї, можуть використовуватись для отримання механічних бонусів у наступних сесіях._

## Вирізай та Змінюй — Спільні Активи
Додаючи спільний актив до своєї гри Диких Слів, ти можеш…
- Використовувати його як сховище для певних типів ресурсів, що не належать жодному конкретному персонажу (у Дикому Морі так реалізовано вантажі).
- Зробити його недоступним протягом більшої частини гри, відкриваючи лише у виняткових випадках для отримання потужних бонусів.
- Використати спільний актив як нагороду або ціль, що стає доступною лише після завершення невеликої історії чи арки.
- Ставитися до спільного активу як до НІПа, із яким персонажам треба підтримувати стосунки.
- Ввести кілька спільних активів, кожен із яких контролюється окремою парою персонажів і є унікальним.
