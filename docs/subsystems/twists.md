---
title: Твісти
parent: Підсистеми
nav_order: 1
---

# Твісти | Підсистема

## Основи
- Твісти — це підсистема, найчастіше пов'язана з кидками кісток, яка заохочує гравців брати кермо влади над наративом невеликими дозами.
- «Стандартний» твіст полягає в тому, що гравець (або його персонаж) змінює або перероблює якийсь елемент світу, або приносить щось несподіване в наратив, що змінює розвиток сюжету гри.
- Твісти мають певні вбудовані обмеження, оскільки в їхньому плануванні та використанні є елемент спільної згоди
- Найголовніше, твісти орієнтовані на гравця, а не на Ігромайстра. Ігромайстер може сказати своє слово, можливо, навіть вирішальне, але генерація твісту походить від гравців.

## Стандартний твіст
Незалежно від того, як він виглядає в самій грі, найпоширеніший варіант твісту дозволяє гравцеві заявити, що щось неочікуване стається внаслідок його дії (зазвичай — у результаті кидка з дублем). Є кілька загальних правил, яких варто дотримуватися:
- **Твісти мають бути невеликими**: Несподівані наслідки можуть змінити хід подій, але не мають зламати гру. Якщо персонаж падає зі стіни, він цілком може проломити підлогу й опинитися в таємній кімнаті, про яку ніхто не знав. Але не має бути такого, що він падає прямо на голову головного антагоніста кампанії й одразу його вбиває. Твісти — це приправи, а не повноцінне друге блюдо.
- **Твісти мають бути орієнтованими на гравця**: Твісти можуть визначатися гравцем, який їх викинув (якщо ти прив’язуєш твісти до кісток, що ми рекомендуємо), але кращою практикою буде залучити до процесу весь стіл — нехай інші гравці запропонують ідеї, а гравець, який викинув твіст, та Ігромайстер разом оберуть найкращий варіант. Твісти створені саме для сприяння спільному сторітелінгу.
- **Твісти мають бути сюжетними**: …але не обов’язково. Іноді важко вигадати вдалий сюжетний твіст для певної дії. У такому разі Ігромайстер може запропонувати іншу винагороду — наприклад, ресурс або посилити ефект самої дії.

## Несподівані наслідки
Найкращий спосіб зберегти твіст несподіваним — дати його вигадати комусь, крім гравця, який ініціював дію, або Ігромайстра. Але чому взагалі варто зберігати твісти несподіваними?

Тому що ігри Диких Слів створені не тільки для гравців, а і для Ігромайстра — а що може бути захопливішим, ніж неочікуваний твіст у наративі, який тобі подобається? Твіст дозволяє звичайному гравцеві скуштувати трохи сторітелінгових чарів, що зазвичай доступні лише Ігромайстру. Але водночас він дає самому Ігромайстру змогу реагувати на несподівані наративні повороти так само як це роблять гравці.

_Клаш запускає феєрверк, і отримує твіст коли він намагається вразити публіку своїм шоу. Один із гравців пропонує, що спалах феєрверка освітлює нічне небо й виявляє там небезпеку. Ідея всім подобається. Ігромайстер не планував, щоб там була якась загроза — і міг би просто сказати, що твіст не підходить... Але натомість підхоплює ідею, і з радістю адаптується до нових подій._

## Твіст не обов'язково має бути позитивним
Хоча може здатися логічним, що твіст має бути сприятливим для всіх за столом, базові Дикі Слова не вказують, що твіст має бути позитивним, лише несподіваним. Варто зазначити це у твоїх правилах, адже це часто призводить до найзахопливіших моментів гри.

_Гравець Хента викидує дубль, коли його персонаж стрибає на повітряний корабель, що підіймається. Кидок був успішним, отже, Хент потрапляє на корабель, але твіст відкритий для столу, і один із інших гравців пропонує, що вага Хента достатня, щоб переважити корабель. Раптом виникає криза, і потрібно прийняти рішення — якщо Хент залишиться, весь корабель може впасти._

> ## Твісти без випадковості
> У базових Диких Словах твісти пов’язані з кидками кісток, але їх не обов’язково здобувати лише таким способом — або взагалі! Ресурси чи аспекти, що дають змогу викликати твісти, можуть додати елемент контролю над неконтрольованим, а прив’язка твістів до імпульсів може відкрити чудові можливості для спільного сторітелінгу.
>
> _У **Дикому Морі** Шепоти це ресурс, що відображає живі слова, які можна випустити у світ різними способами. Один із них — вимовити шепіт уголос, що дозволяє гравцеві змінити або ввести новий наративний елемент у сцену, пов’язаний із назвою шепоту, фактично, це контрольований твіст. Шепіт також можна прокричати, спричинивши потужну зміну, яка залишається повністю на розсуд Ігромайстра._
>
> _У **Вулицях під місячним** сяйвом невдалий кидок під час протистояння імпульсу завдає ушкоджень персонажу. Але як саме? Це вирішують інші гравці за столом, а не Ігромайстер — дослідники беруть активну участь у падінні своїх товаришів... і власному._

## Межі твістів
Це складне питання, і багато в чому воно залежить саме від тебе як дизайнера. Ми _тільки_ скажемо, що тут легше надати орієнтири, а не встановлювати правила, адже більшість ігрових столів самі визначають рівень потужності твістів, який для них відчувається доречним.

## Вирізай та Змінюй — Твісти
Додаючи систему твістів до своєї гри на Диких Слів, ти можеш...
- Повністю прибрати Ігромайстра з обговорення твістів
- Визначити, що твісти певного гравця обробляє конкретний інший гравець — наприклад, той, чиї персонаж пов’язаний з ним зв’язком
- Прив’язати твісти до іншої системи, щоб їх можна було отримати або накопичити певним чином
- Дозволити гравцям «відкладати» твісти, коли вони випадають, і використовувати їх пізніше у більш драматичному моменті
- Зіпсувати твісти — зробити так, щоб вони завжди мали негативні наслідки, але компенсувалися іншими бонусами для гравця (**Дике Море: Шторм і Коріння** робить це через опціональну підсистему, Тріщини)
