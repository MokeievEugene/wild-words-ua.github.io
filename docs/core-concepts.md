---
title: Основні Концепції
nav_order: 5
---

# Основні Концепції | Початковий Вибір

- Набір від трьох до десяти записаних тверджень про обраний вами сетинг, з урахування обраних вами жанру, тону та стовпів. Сім — хороша цифра, до якої варто прагнути.
- Це один з найкращих способів розпочати роботу над книгою з насиченим сетингом, а також надзвичайно корисний інструмент для гравців, яким потрібно швидко зрозуміти світ. Вам не обов'язково починати створення гри Диких Слів з набору Основних Концепцій, але ми наполегливо рекомендуємо це зробити.

## Місце для Великих Істин
Оскільки вони походять з обраних вами стовпів, Основні Концепції, як правило, охоплюють найбільші, найважливіші істини про сетинг. Зведіть кожну з них до одного твердження, конвертуйте ці фрази в заголовки, і кількома реченнями поясніть суть кожної фрази. Найкраще розташувати їх у порядку від найбільш до найменш важливої — але навіть найменш важливі з них будуть досить визначальними для світу.

***PICO** має сім основних концепцій, представлених на самому початку першого розділу. Під номером один у цьому списку стоїть фраза «Всі грають за жуків», тому що вона є абсолютно ключовою для досвіду PICO.*

## На Скільки Великою Має Бути Велика?
Основна концепція повинна робити більше, ніж просто розповідати потенційному гравцеві або Ігромайстрові про світ в абстрактній формі — вона повинна допомогти їм дізнатися про гру, в яку вони збираються грати.

Уявіть, наприклад, що світом у вашому сетингу таємно керує спілка старших богів. Якщо вони просто присутні на задньому плані, як декорації або елемент гри, що рідко з'являється, вони, ймовірно, не будуть згадуватися як основна концепція (принаймні, не самі по собі — вони можуть бути частиною більшої концепції, наприклад, «В Релігіях Є Істина» або «Вищі Світи Існують»). Але якщо вони є основним фокусом гри, або якщо вони виходять за рамки наративу і вступають на територію важливих механік, вони, ймовірно, повинні отримати власну основну концепцію (наприклад, «Боги Охороняють Вас»).

*Одна з основних концепцій **Дрейфу** звучить так: «Райони Не Будуються; Вони Розквітають». Це важливий наративний елемент, але також він відіграє роль у методах створення мап та розвідки, що використовуються в грі.*

## Привернення уваги
Інша річ, яку повинна робити основна концепція, — це допомагати інформувати потенційного гравця про те, чи сподобається йому загальне відчуття сетингу. Пам'ятайте про це, коли будете писати Основну Концепцію та речення додаткового тексту, що її супроводжують — кожне з них повинно висвітлювати щось про світ, що може привернути увагу читача або викликати в ньому певну цікавість і спонукати читати далі, щоб дізнатися більше.

*У **Дикому Морі** найперша Основна Концепція викладає фундаментальну ідею сетингу і водночас надає деякі потенційні гачки. Вона написана так...*

***Верхівки Дерев — це Море***

*Хоча вони складаються з гілок і листя, а не з води, верхівки дерев все ще виконують функцію традиційного моря в багатьох аспектах; там є **хвилі** (утворені природними контурами крони), **порти** (побудовані на тому, що залишилося від твердого ґрунту), і величезна кількість **кораблів** (їхні корпуси підтримуються гілками). Пересуватися по кронам без судна можливо, але робити це протягом тривалого часу — величезний ризик.*

*... З твердженням, що містить основну інформацію, і додатковими реченнями, які надають деталі, виділені жирним шрифтом, що привертає увагу. Водночас вони підкреслюють незвичайні морські та природні теми, які пронизують весь сетинг.*
